---
title: ناگهان می‌خندد، ناگهان می‌رود
date: 2018-09-27
draft: true
---

یک هفته‌ست که کنارم نمی‌خوابد. یک هفته‌ست که زود‌تر می‌خوابد و زودتر بیدار می‌شود. دیشب ساعت پنج صبح، وقتی دیدن کابوسم تمام می‌شود بیدار می‌شوم و می‌بینم که چراغ مطاعه‌اش روشن است. خوب می‌دیدم که دارم چند گربه را می‌کشم. چند تایی را آتش زدم و چند بچه گربه را هم با پاهایم له کردم. می‌خواست برایم تعبیرش کند ولی خب کارش این نیست. کار خودم است. باید بشینم ببینم چه معنی‌یی می‌دهد. با فکر کردن بهش یاد داستان‌های قدیمی‌ام می‌افتم. هیچوقت یادم نمی‌رود که مادری بچه‌ گربه‌هایش را آورده بود توی خانه ما. کنار پله‌های نرسیده به در پشت بوم و چون بیرون سرد و یخ‌بندان بود باید آنها را همانجا بزرگ می‌کرد. چند روز اول بوی بدی می‌اومد و نمی‌دونستیم که از کجا می‌آید و بعد کم‌کم صداهایی می‌شنیدیم. صدای گربه‌های چند روزه و چند هفته. اندازه‌ی کف دست من. زیبا‌ترین موجوداتی که دیده‌ام. پوستی رنگا‌رنگ و چشم‌هایی معصوم که برایشان می‌مردم ولی بوی بد؛ آن بوی بد از همانجا می‌آمد. چند روز گذشت و آلان همه‌ی افراد خانوادده می‌دونستیم که چند بچه گربه با مادرشان آن بالا دارند زندگی می‌کنن. دقیقا بالای دستشویی بود. چند روز گذشت و وقتی به دستشویی رفتم دیدم کِرم‌های سفید کوچکی از سقف به پایین می‌افتند. تعجب کردم و پیگیر ماجرا شدم که اینا چی‌ان و چیکارشون کنیم. برنامه چیدم وقتی که مادر گربه‌ها بیرون می‌رود یه سر برم پیش بچه‌هایش. رفتم و دیدم که برایشان پوست مرغ و گوشت و از این قبیل چیز‌ها آورده و چون مدت زمان طولانی همونجا مونده کرم اینا ازش بیرون اومده و دیگه راه برگشتی نبود. همه‌ی خونه بوی گند می‌داد و مادرم اصرار زیادی داشت که دیگه نباید بذاریم گربه‌ها اونجا بمونن. نذاشتیم. من رو مامور کردن که با دستکش و مسایل دیگه برم و وقتی دیدم که مادرشون بیرون رفته بچه‌ گربه‌ها رو بیرون ببرم و در یه کارتن بذارمشون تا وقتی مادر برگرده و صدا و بوی بچه‌های رو دنبال کنه... در کوچه پیداشون کنه و بعد ببرتشون یه جای دیگه.\
بچه‌ها رو توی کارتن گذاشتم و بیرون بردم. بعد از یه جای دور نگاه کردم. وقتی مادرشون برگشت سریع صداشون رو شنید و رفت کوچه و کنار کارتن واییساد. چند ساعتی اینطرف اونطرف کرد و بعد بدون اینکه بچه‌ها رو کاری بکنه رفت و تنهاشون گذاشت. نزدیکای شب بود. تو ذهنم می‌گفتم که خب رفته مکانی پیدا کنه برای اینکه این گربه‌های خوشگل رو بذاره اونجا. صبح که رفتم سر وقت کارتن‌ئه... دیدم که همه‌ی بچه‌ گربه‌ها مُردن و بدنشون سفت شده. مادرشونم ندیدم دیگه.\
همچین داستانی رو با چند سنجاب هم گذروندم و نادانی خودم رو بطور کامل به این دنیا نشون دادم. زجری که بعد اون من کشیدن کافی نبود و نیست. باید تا آخر عمرم کنار گربه‌ها بمونم و دوستشون داشته باشم. ولی همیشه همینطور نمی‌مونه. امروز صبح بهم گفت که وسط خواب بیدار شدی. گفتم خب چی شد. گفت که خندیدی. بیدار شدی و کمی خندیدی و بعد باز خوابیدی. گفتم داشتم خواب‌ بدی می‌دیدم. چند گربه رو با روش‌های بی‌رحمانه‌ای کشتم. چشاش یکم گنده شد و گفت چی؟ گفتم اره.