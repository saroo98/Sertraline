---
title: بوی آدامس عشق
date: 2019-05-19
draft: true
---

هر لحظه تمامیتم به لرزه در می‌آمد. دیدم دیگر نمی‌توانم تحمل کنم. لحظه لحظه‌ی زمان را عذاب می‌کشیدم. نگاهش می‌کردم... می‌خوستم داد بزنم. کنار هم نشسته بودیم... نمی‌توانستیم همدیگر را تحمل کنیم. با خود می‌گفتم که کاش برگردم خوابگاه تا نفستی تازه کنم. گفتم می‌روم دستشویی، گفت:«باشه». تمامش همین بود. رفتم  دستشویی و مشتی آب خوردم. آینه را نگاه کردم. خودم را دیدم. درنگی کردم و چشمانم را باز و بسته کردم. نفرتی که از خودم داشتم سابقه نداشت. بیشتر نگاه کردم و احساس تهی بودن کردم. خودم را نمی‌شناختم. انگار که دارم فیلمی نگاه می‌کنم و کارکتری جلوی آینه است و دارد به خودش می‌گوید این کیست... خیالات بود همی همه... همه چی... به زیبایی می‌دانستم که جلوی دو دوربین قرار گرفته‌ام که نه‌تنها به دماغم بلکه به هیچ کدام از هستی‌های بودنم اهمیتی نمی‌دادند. تنها کاری که در این زمان وظیفه دارم انجام دهم بازیگری است. آبی به صورتم زدم و راهی آنجا شدم: همانی که او در آن نشسته بود. کنارش نشستم و گفتم:«دوست دارم». او هم در حواب همین را گفت. بعد با خیال راحت بقیه‌ی زمانم را گذراندم. 