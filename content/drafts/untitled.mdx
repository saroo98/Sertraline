---
title: (بدون عنوان)
date: 2019-11-21
draft: true
---

صبح که آقای «لام.میم» چشمانش را گشود، دست‌های کشیده‌ی ساعت دیواری‌اش ساعت هشت و نیم را نشان می‌داد؛ فهمید که طبق معمول همیشه قرار است یک ساعت دیرتر سر کلاسش حضور یابد. از جایش پرید و بدون اینکه چشمانش را بمالد و هرآنچه در طول شب دورش آنها تجمع کرده‌ بود را تمیز کند مانند اسبی که تازه سوت شروع مسابقه را شنیده‌ بود، دوان دوان به سمت دستشویی رفت. قبل از اینکه روی کاسه‌ی دستشویی بنشیند، تشریفات روزانه‌ی دستشویی‌اش را انجام داد. شیر آب را باز کرد تا ببینید که آب قطع است یا نه؟ در خانه‌ی او گاهی آب بدون دلیل قطع می‌شد. البته خودش فکر می‌کرد که حتمن دلیلی دارد وگرنه نباید آب اول صبحی قطع شود. چند بار لوله‌کش و تعمیراتیِ سر کوچه را صدا زده بود اما حریان آب مانند قبل، هر زمان که دلش می‌خواست سری به خانه‌اش می‌زد و در مواقع ضروری قطع می‌شد. بعد از اینکه با دو چشمانش جریان آب را دید و فهمید که امروز را می‌تواند چند دقیقه زودتر از دستشویی بیرون برود، خدا را شکر کرد. در مواقعی که آب قطع می‌شد اما، برعکسش رخ می‌داد. 