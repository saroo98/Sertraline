---
title: فقط من کس دیگری که نمیشناختم بیدار نبودیم
date: 2019-01-02
draft: true
---

صبح بود و دیر وقت. برای من حداقل. پا که شدم دیدم بجای ساعت پنج و نیم ساعت هشت و نیم بیدار شده‌ام. زیاد مهم نبود. تنها کمی. دلم می‌خواست نیم ساعت کم‌تر می‌خوابیدم که رویا‌های افتضاحم را تماما فراموش می‌کردم یا نمی‌دیدم. خواب دیدم برف می‌بارد، در کلبه‌ای شیشه‌ای. آنجا که دو نفر زندگی می‌کردند و من یکی از آنها. او اعتراض داشت به مکان زندگی‌اش و من تازگی برگشته بودم آنجا. ناراحت شدم که آن همه زحمت کشیده‌م ولی هنوز ناراضی‌ست. ساعت هشت و چهل و پنج دقیقه بود. در را باز کردم دیدم صبحانه‌ای در هوا معلق است. صبحانه خوردم. دیدم ساعت نه است. در اتاق بودم و دیدم صدایی می‌آمد. صدای ساعت بود. تیک تیک تاک تاک... 